_model: factsheet
---
_template: sustainable_business_factsheet.html
---
title: Turizam
---
bg_text:
---
main_headline:
---
learn_more_button: Saznaj više
---
intro_title: Suradnja s lokalnom zajednicom za bolje upravljanje morskim parkovima
---
intro_body: <p><strong>Jadransko more izloženo je nizu sve većih pritisaka na njegove prostorne i prirodne resurse, od prekomjernog izlova morskih organizama do masovnim turizmom potaknute intenzivne urbanizacije obale, onečišćenja mora te pojačanog prometa ljudi i roba</strong>. Povrh svega, neupitno će rasti i utjecaj globalnih klimatskih promjena. Jedini učinkoviti odgovor ovim prijetnjama zasad su morska zaštićena područja. To su područja mora i obale koja su izdvojena zbog svoje ekološke, kulturne i estetske vrijednosti, a omogućavaju očuvanje podmorja i potiču ekonomiju lokalne zajednice.</p>

<p><strong>U praksi je najveći izazov pronaći ravnotežu između korištenja i zaštite morskih zaštićenih područja</strong>. Upravo zato su <strong>nastojanja WWF-a usmjerena na postizanje učinkovitog upravljanja tim područjima</strong>, čime se osigurava očuvanje prostornih i prirodnih resursa te potiče ekonomija i očuvanje tradicije lokalne zajednice. Posjetiocima se omogućuje otkrivanje povezanosti čovjeka i okoliša učenjem, razumijevanjem i jedinstvenim doživljajem prirode.</p>

<p>Stoga WWF u okviru svojih projekata razvija suradnju među dionicima, prije svega predstavnicima sektora zaštite prirode, turizma i ribarstva te institucijama i pojedincima <strong>u svrhu postizanja održivosti gospodarskih djelatnosti</strong> koje se provode u ovim područjima.</p>

<h3 class="h3 cc-secondary">Što radi WWF?</h3>

<p>Još od 2009. godine radimo s morskim zaštićenim područjima u regiji u okviru suradnje s Udrugom Sunce i drugim partnerima. U okviru dva smo projekta - <a href="http://adria.panda.org/projekti/jaanje_mree_zatienih_morskih_podruja_u_hrvatskoj/">MedPAN South</a> i <a href="http://adria.panda.org/projekti/sea_med/">SEA-Med</a> - napravili značajan iskorak u izgradnji kapaciteta i financijskoj samostalnosti javnih ustanova koje upravljaju morskim zaštićenim područjima u Hrvatskoj. Hrvatska morska zaštićena područja postala su tako dijelom međunarodnih mreža sredozemnih (MedPAN) i jadranskih (AdriaPAN) zaštićenih područja, dok su zaposlenici bogatiji za nova znanja, a ustanove za planove upravljanja, planove održivog turizma i brojne marketinške i komunikacijske strategije.</p>

<p>Osnovni je uvjet za stvaranje dobre strategije održivog turizma uključivanje lokalnog stanovništva u samu izradu planova te osnivanje savjetodavnih vijeća čime se lokalna zajednica direktno uključuje u upravljanje ovim područjima. Ponosni smo što smo svojim radom doprinijeli povećanom uvažavanju, podršci i razumijevanju lokalne zajednice i gospodarstvenika o ekološkim, socijalnim i ekonomskim vrijednostima morskih zaštićenih područja.</p>

<p>U Albaniji je WWF sudjelovao u uspostavi morskih zaštićenih područja s konkretnim rezultatom osnivanja Nacionalnog parka Karaburun-Sazan. I za ovaj su park napravljeni plan upravljanja i plan održivog turizma, zaposlenicima su pojačani kapaciteti, a javnost je upoznata s vrijednostima tog područja.</p>

<div class="highlight">
	<ul>
		<li>Provedeno istraživanja i studija: <strong>20</strong></li>
		<li>uključeno institucija: <strong>51</strong></li>
		<li>uključeno pojedinaca: <strong>500+</strong></li>
	</ul>
</div>

<p>Danas WWF provodi dva projekta u morskim zaštićenim područjima u regiji. Kako se naš rad na moru temelji i na održivom ribarstvu i akvakulturi, na problem lošeg stanja u moru želimo ukazati i u svom radu s morskim zaštićenim područjima. Tako u okviru projekta  <a href="http://croatia.panda.org/projekti/projekt_fishmpablue2/">FishMPABlue 2</a> radimo na <strong>unapređenju upravljanja ribljim resursima u morskim zaštićenim područjima</strong> na Sredozemlju <strong>štiteći ekosustave i vrste te osiguravajući održivost priobalnog ribolova u ovim područjima i oko njih</strong>. Kroz <a href="http://croatia.panda.org/projekti/mediteran_kao_destinacija_ekoturizma___destimed/">DestiMED</a> pak naglasak stavljamo na destinacijski turizam u cilju praćenja stanja održivosti ekoturističkih proizvoda u morskim zaštićenim područjima u Sredozemnom moru.</p>
---
learn_more: Više
---
sust_business_1: Hidroenergetika
---
sust_business_2: Turizam
---
sust_business_3: Šumarstvo
---
sust_business_4: Ribarstvo
---
cta_button_text: Riješimo izazove zajedno
---
